<!DOCTYPE html>
<html lang="zh-CN">

<head>
    <meta charset="UTF-8">
    <title>古诗词鉴赏</title>
    <style>
        body {
            font-family: Arial, sans-serif;
            background-color: #f4f4f9;
            color: #333;
            margin: 0;
            padding: 20px;
        }

        h2 {
            text-align: center;
            color: #4CAF50;
        }

        .animal {
            display: flex;
            align-items: center;
            background-color: rgba(255, 255, 255, 0.8);
            margin-bottom: 20px;
            padding: 20px;
            border-radius: 8px;
            box-shadow: 0 2px 4px rgba(0, 0, 0, 0.1);
        }

        .animal img {
            width: 150px;
            height: auto;
            border-radius: 8px;
            margin-right: 20px;
        }

        .animal p {
            flex: 1;
            text-align: justify; /* 让文字对齐 */
        }

        .container {
            max-width: 1000px;
            margin: 0 auto;
        }

        #bgVideo {
            position: fixed;
            top: 0;
            left: 0;
            min-width: 100%;
            min-height: 100%;
            z-index: -1;
            object-fit: cover;
        }
    </style>
</head>

<body>
    <video id="bgVideo" autoplay muted loop>
        <source src="pic/background-video4.mp4" type="video/mp4">
        <source src="pic/background-video4.webm" type="video/webm">
        Your browser does not support the video tag.
    </video>

    <div class="container">
        <h2>辞赋鉴赏   <a href="历史人文百科.html">返回</a></h2>

        <div class="animal">
            <img src="pic/s1.jpg" alt="岳阳楼记">
            <p>岳阳楼记
                作者：范仲淹

                庆历四年春，滕子京谪（zhé）守巴陵郡。越明年，政通人和，百废具兴。乃重修岳阳楼，增其旧制，刻唐贤今人诗赋于其上。属（zhǔ）予(yú)作文以记之。

                予观夫（fú）巴陵胜状，在洞庭一湖。衔远山，吞长江，浩浩汤汤(shāng），横无际涯；朝晖夕阴，气象万千。此则岳阳楼之大观也。前人之述备矣。然则北通巫峡，南极潇湘，迁客骚人，多会于此，览物之情，得无异乎？

                若夫淫雨霏霏，连月不开；阴风怒号，浊浪排空；日星隐曜(yào)，山岳潜形；商旅不行，樯（qiáng）倾楫（jí）摧；薄(bó)暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。

                至若春和景明，波澜不惊，上下天光，一碧万顷；沙鸥翔集，锦鳞游泳，岸芷(zhǐ）汀（tīng）兰，郁郁青青。而或长烟一空，皓月千里，浮光跃金，静影沉璧；渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。

                嗟(jiē)夫（fú）！予(yú)尝求古仁人之心，或异二者之为，何哉（zāi)？　不以物喜，不以己悲；居庙堂之高则忧其民；处（chǔ）江湖之远则忧其君。是进亦忧，退亦忧。然则何时而乐耶？其必曰：“先天下之忧而忧，后天下之乐而乐”乎。噫（yī）！微斯人，吾谁与归？

                时六年九月十五日。
            </p>
        </div>

        <div class="animal">
            <img src="pic/s2.jpg" alt="滕王阁序">
            <p>滕王阁序
                作者：王勃

                滕王阁序
                豫章故郡，洪都新府。星分翼轸(zhěn)，地接衡庐。襟三江而带五湖，控蛮荆而引瓯（ōu）越。物华天宝，龙光射牛斗之墟；人杰地灵，徐孺下陈蕃(fān)之榻。雄州雾列，俊采星驰，台隍(huáng)枕夷夏之交，宾主尽东南之美。都督阎公之雅望，棨(qǐ )戟遥临；宇文新州之懿(yì)范，襜(chān )帷(wéi)暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电清霜，王将军之武库。家君作宰，路出名区；童子何知，躬逢胜饯。
                时维九月，序属三秋。潦（lǎo）水尽而寒潭清，烟光凝而暮山紫。俨(yǎn)骖騑(cān fēi)于上路，访风景于崇阿(ē)。临帝子之长洲，得天人之旧馆。层峦耸翠，上出重霄；飞阁流（一作 翔）丹，下临无地。鹤汀（tīng）凫(fú )渚（zhǔ），穷岛屿之萦(yíng)回；桂殿兰宫，即（一作 列）冈峦之体势。
                披绣闼（tà），俯雕甍(méng )。山原旷其盈视，川泽纡(yū)其骇瞩。闾(lǘ)阎(yán) 扑地，钟鸣鼎食之家；舸（gě)舰弥津，青雀黄龙之舳（zhú）。云销雨霁(jì)，彩彻区明（或作 虹销雨霁，彩彻云衢 qú）。落霞与孤鹜(wù)齐飞，秋水共长天一色。渔舟唱晚，响穷彭蠡（l ǐ）之滨；雁阵惊寒，声断衡阳之浦。
                遥襟甫畅，逸兴遄(chuán)飞。爽籁发而清风生，纤歌凝而白云遏(è)。睢(suī)园绿竹，气凌彭泽之樽；邺(yè)水朱华，光照临川之笔。四美具，二难并。穷睇眄(dì miǎn)于中天，极娱游于暇日。天高地迥(jiǒng)，觉宇宙之无穷；兴尽悲来，识盈虚之有数。望长安于日下，目吴会（kuài）于云间。地势极而南溟(míng)深，天柱高而北辰远。关山难越，谁悲失路之人；萍水相逢，尽是他乡之客。怀帝阍(hūn)而不见，奉宣室以何年。
                嗟(jiē)乎！时运不齐，命途多舛(chuǎn)；冯唐易老，李广难封。屈贾谊（yì）于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙（hé zhé）以犹欢。北海虽赊（shē），扶摇可接；东隅(yú)已逝，桑榆非晚。孟尝高洁，空余报国之情；阮籍猖狂，岂效穷途之哭！
                勃，三尺微命，一介书生。无路请缨，等终军之弱冠（guàn）；有怀投笔，慕宗悫（què）之长风。舍簪（zān）笏（hù）于百龄，奉晨昏于万里。非谢家之宝树，接孟氏之芳邻。他日趋庭，叨(tāo)陪鲤对；今兹捧袂(mèi)，喜托龙门。杨意不逢，抚凌云而自惜；钟期既遇，奏流水以何惭？
                呜呼！胜地不常，盛筵(yán)难再；兰亭已矣，梓(zǐ) 泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔。
                滕王高阁临江渚，佩玉鸣鸾罢歌舞。
                画栋朝飞南浦云，珠帘暮卷西山雨。
                闲云潭影日悠悠，物换星移几度秋。
                阁中帝子今何在？槛外长江空自流。
            </p>
        </div>

        <div class="animal">
            <img src="pic/s3.jpg" alt="桃花源记">
            <p>桃花源记
                作者：陶渊明

                晋太元中，武陵人捕鱼为业。缘溪行，忘路之远近。忽逢桃花林， 夹（jiā）岸数百步，中无杂树，芳草鲜美，落英缤纷。渔人甚异之。复前行，欲穷其林。
                林尽水源，便得一山，山有小口，仿佛若有光。便舍（shě）船，从口入。初极狭，才通人。复行数十步，豁（huò）然开朗。土地平旷，屋舍（shè）俨（yǎn）然，有良田美池桑竹之属。阡（qiān）陌（mò）交通，鸡犬相闻。其中往来种（zhòng）作，男女衣着（zhuó），悉如外人。黄发垂髫（tiáo），并怡然自乐。
                见渔人，乃大惊，问所从来。具答之。便要（yāo）还家，设酒杀鸡作食。村中闻有此人，咸（xián）来问讯。自云先世避秦时乱，率妻子邑（yì）人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语（yù）云：“不足为外人道也。”
                既出，得其船，便扶向路，处处志之。及郡下，诣（yì）太守，说如此。太守即遣人随其往，寻向所志，遂迷，不复得路。
                南阳刘子骥（jì），高尚士也，闻之，欣然规往。未果，寻病终。后遂无问津者。
            </p>
        </div>

        <div class="animal">
            <img src="pic/s4.jpg" alt="前赤壁赋">
            <p>前赤壁赋
                宋代：苏轼

                壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。(冯 通：凭)

                于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉；余音袅袅，不绝如缕。舞幽壑之潜蛟，泣孤舟之嫠妇。

                苏子愀然，正襟危坐，而问客曰：“何为其然也？”客曰：“‘月明星稀，乌鹊南飞。’此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”

                苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共适。”(共适 一作：共食)

                客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。
            </p>
        </div>

        <div class="animal">
            <img src="pic/s5.jpg" alt="游褒禅山记">
            <p>游褒禅山记
                朝代：宋朝|作者：王安石
                褒禅山亦谓之华山，唐浮图慧褒始舍于其址，而卒葬之；以故其后名之曰“褒禅”。今所谓慧空禅院者，褒之庐冢也。距其院东五里，所谓华山洞者，以其乃华山之阳名之也。距洞百余步，有碑仆道，其文漫灭，独其为文犹可识曰“花山”。今言“华”如“华实”之“华”者，盖音谬也。

                其下平旷，有泉侧出，而记游者甚众，所谓前洞也。由山以上五六里，有穴窈然，入之甚寒，问其深，则其好游者不能穷也，谓之后洞。余与四人拥火以入，入之愈深，其进愈难，而其见愈奇。有怠而欲出者，曰：“不出，火且尽。”遂与之俱出。盖余所至，比好游者尚不能十一，然视其左右，来而记之者已少。盖其又深，则其至又加少矣。方是时，余之力尚足以入，火尚足以明也。既其出，则或咎其欲出者，而余亦悔其随之，而不得极夫游之乐也。

                于是余有叹焉。古人之观于天地、山川、草木、虫鱼、鸟兽，往往有得，以其求思之深而无不在也。夫夷以近，则游者众；险以远，则至者少。而世之奇伟、瑰怪，非常之观，常在于险远，而人之所罕至焉，故非有志者不能至也。有志矣，不随以止也，然力不足者，亦不能至也。有志与力，而又不随以怠，至于幽暗昏惑而无物以相之，亦不能至也。然力足以至焉，于人为可讥，而在己为有悔；尽吾志也而不能至者，可以无悔矣，其孰能讥之乎？此余之所得也！

                余于仆碑，又以悲夫古书之不存，后世之谬其传而莫能名者，何可胜道也哉！此所以学者不可以不深思而慎取之也。

                四人者：庐陵萧君圭君玉，长乐王回深父，余弟安国平父、安上纯父。

                至和元年七月某日，临川王某记。
            </p>
        </div>

    </div>
    <script>
        var video = document.getElementById('bgVideo');
        // 当窗口大小被调整时，重新调整视频大小以适应屏幕
        window.onresize = function () {
            video.style.minHeight = window.innerHeight + 'px';
            video.style.minWidth = window.innerWidth + 'px';
        };
        // 网页加载完成后启动视频
        window.onload = function () {
            video.style.minHeight = window.innerHeight + 'px';
            video.style.minWidth = window.innerWidth + 'px';
            video.play();
        };
    </script>
</body>

</html>